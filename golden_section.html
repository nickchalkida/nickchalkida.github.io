 <!DOCTYPE html>
<html>
<head>
<meta charset="UTF-8">
<title>Golden Section</title>
<script type="text/javascript"
  src="https://cdn.mathjax.org/mathjax/latest/MathJax.js?config=TeX-AMS-MML_HTMLorMML">
</script>

</head>

<body>

Τὴν δοθεῖσαν εὐθεῖαν τεμεῖν ὥστε τὸ ὑπὸ τῆς ὅλης καὶ τοῦ ἑτέρου τῶν τμημάτων περιεχόμενον ὀρθογώνιον ἴσον 
εἶναι τῷ ἀπὸ τοῦ λοιποῦ τμήματος τετραγώνῳ.
῎Εστω ἡ δοθεῖσα εὐθεῖα ἡ $ΑΒ$· δεῖ δὴ τὴν $ΑΒ$ τεμεῖν ὥστε τὸ ὑπὸ τῆς ὅλης καὶ τοῦ ἑτέρου 
τῶν τμημάτων περιεχόμενον ὀρθογώνιον ἴσον εἶναι τῷ ἀπὸ τοῦ λοιποῦ τμήματος τετραγώνῳ. 


᾿Αναγεγράφθω γὰρ ἀπὸ τῆς $ΑΒ$ τετράγωνον τὸ $ΑΒΔΓ$, καὶ τετμήσθω ἡ $ΑΓ$ δίχα κατὰ τὸ $Ε$ σημεῖον, 
καὶ ἐπεζεύχθω ἡ $ΒΕ$, καὶ διήχθω ἡ $ΓΑ$ ἐπὶ τὸ $Ζ$, καὶ κείσθω τῇ $ΒΕ$ ἴση ἡ $ΕΖ$, 
καὶ ἀναγεγράφθω ἀπὸ τῆς $ΑΖ$ τετράγωνον τὸ $ΖΘ$, καὶ διήχθω ἡ $ΗΘ$ ἐπὶ τὸ $Κ$· λέγω, 
ὅτι ἡ $ΑΒ$ τέτμηται κατὰ τὸ $Θ$, ὥστε τὸ ὑπὸ τῶν $ΑΒ$, $ΒΘ$ περιεχόμενον ὀρθογώνιον ἴσον 
ποιεῖν τῷ ἀπὸ τῆς $ΑΘ$ τετραγώνῳ
\footnote{$^1$}{Γεωμετρική κατασκευή της χρυσής τομής : $ φ ={ΑΒ \over \mathstrut ΑΘ} = {ΑΘ \over \mathstrut ΘΒ} = {1+\sqrt{5} \over \mathstrut 2} $}. 

᾿Επεὶ γὰρ εὐθεῖα ἡ $ΑΓ$ τέτμηται δίχα κατὰ τὸ $Ε$, πρόσκειται δὲ αὐτῇ ἡ $ΖΑ$, 
τὸ ἄρα ὑπὸ τῶν $ΓΖ$, $ΖΑ$ περιεχόμενον ὀρθογώνιον μετὰ τοῦ ἀπὸ τῆς $ΑΕ$ τετραγώνου 
ἴσον ἐστὶ τῷ ἀπὸ τῆς $ΕΖ$ τετραγώνῳ. ἴση δὲ ἡ $ΕΖ$ τῇ $ΕΒ$· τὸ ἄρα ὑπὸ τῶν $ΓΖ$, $ΖΑ$ 
μετὰ τοῦ ἀπὸ τῆς $ΑΕ$ ἴσον ἐστὶ τῷ ἀπὸ $ΕΒ$.

 ἀλλὰ τῷ ἀπὸ $ΕΒ$ ἴσα ἐστὶ τὰ ἀπὸ τῶν $ΒΑ$, $ΑΕ$· 
 ὀρθὴ γὰρ ἡ πρὸς τῷ $Α$ γωνία· τὸ ἄρα ὑπὸ τῶν $ΓΖ$, $ΖΑ$ μετὰ τοῦ ἀπὸ τῆς $ΑΕ$ 
 ἴσον ἐστὶ τοῖς ἀπὸ τῶν $ΒΑ$, $ΑΕ$. κοινὸν ἀφῃρήσθω τὸ ἀπὸ τῆς $ΑΕ$· λοιπὸν ἄρα τὸ ὑπὸ τῶν $ΓΖ$, $ΖΑ$ 
 περιεχόμενον ὀρθογώνιον ἴσον ἐστὶ τῷ ἀπὸ τῆς $ΑΒ$ τετραγώνῳ. 
 
καί ἐστι τὸ μὲν ὑπὸ τῶν $ΓΖ$, $ΖΑ$ τὸ $ΖΚ$· ἴση γὰρ ἡ $ΑΖ$ τῇ $ΖΗ$· 
τὸ δὲ ἀπὸ τῆς $ΑΒ$ τὸ $ΑΔ$· τὸ ἄρα $ΖΚ$ ἴσον ἐστὶ τῷ $ΑΔ$. 
κοινὸν ἀρῃρήσθω τὸ $ΑΚ$· λοιπὸν ἄρα τὸ $ΖΘ$ τῷ $ΘΔ$ ἴσον ἐστίν. 
καί ἐστι τὸ μὲν $ΘΔ$ τὸ ὑπὸ τῶν $ΑΒ$, $ΒΘ$· ἴση γὰρ ἡ $ΑΒ$ τῇ $ΒΔ$· τὸ δὲ $ΖΘ$ τὸ ἀπὸ τῆς $ΑΘ$· 
τὸ ἄρα ὑπὸ τῶν $ΑΒ$, $ΒΘ$ περιεχόμενον ὀρθογώνιον ἴσον ἐστὶ τῷ ἀπὸ $ΘΑ$ τετραγώνῳ. 

῾Η ἄρα δοθεῖσα εὐθεῖα ἡ $ΑΒ$ τέτμηται κατὰ τὸ $Θ$ ὥστε τὸ ὑπὸ τῶν $ΑΒ$, $ΒΘ$ περιεχόμενον ὀρθογώνιον 
ἴσον ποιεῖν τῷ ἀπὸ τῆς $ΘΑ$ τετραγώνῳ· ὅπερ ἔδει ποιῆσαι.


</body>

</html> 
